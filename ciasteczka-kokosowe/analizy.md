Wnioski
=======

* ciastka podczas pieczenia rosną wszerz, ale nie na grubość
* ciastka powinny mieć ze 2 cm grubości jeśli mają być wilgotne w środku
* grzanie powinno być bardziej z góry niż z dołu (nie wstawiać blach nisko w
  piekarniku)
* lepiej nie spłaszczać kulek ciasta jednym palcem, bo robią się pęknięcia i
  potem ciastka się rozlewają i rozłażą
* jeśli wstawi się drugą partię natychmiast po zakończeniu pieczenia pierwszej,
  to wyniki są wystarczająco spójne żeby można było wykorzystać to do testów.



Podejścia
=========


#1 2018-10-21
-------------

Pierwsze podejście, pieczone na imprezę urodzinową Łukasza.

* 160 g kleiku BoboVita
* 30 g wiórków kokosowych
* 175 g jajek
* pieczenie: 10 minut w 180 st. z termoobiegiem, 5 minut w 160 st. bez
  termoobiegu, 3 min 140 st.
* dwie blachy, jedna na drugim miejscu od góry, druga na drugim miejscu od dołu

Wyszło 35 ciastek. Wszystkie zachowały wysokość sprzed pieczenia a za to urosły
wszerz (z 45 mm do 60 mm, z 50 mm do 70 mm). Ciastka z górnej blachy upiekły
się ładnie, były tego samego koloru z góry i z dołu. Tymczasem ciastka z dolnej
blachy były z wierzchu blade, a od spodu trochę przypalone (było trochę czuć w
smaku).

Konsystencja zależała od grubości - przy 10 mm były raczej suche i kruche, przy
15 mm w środku zaczynały być wilgotne i trochę ciągnące. Ogólnie w smaku
wydawały się trochę zbyt maślane.


#2 2018-10-23
-------------

Test na leżakowanie ciasta - upiekę dwa razy z tej samej masy i w takich samych
warunkach, tylko że druga partia będzie wstawiona godzinę później niż pierwsza.

* 60 g wiórków kokosowych
* 180 g jajek
* 15 minut 160 stopni z termoobiegiem
* środkowa pozycja w piekarniku
* 15 minut studzenia w uchylonym piekarniku
* średnica kulki 35 mm, po spłaszczeniu 40 x 20 mm
* w drugej partii chyba robiłem trochę mniejsze kulki, bo się obawiałem że mi
  braknie ciasta

Wyniki

* średnica ciastek między 55 a 60 mm
* prawie wszyscy testerzy wyczuli różnicę pomiędzy partiami
* pierwsza partia była wilgotniejsza, druga partia była bardziej zbita
* zdecydowana większość testerów preferowała pierwszą partię (ze względu na
  konsystencję)


#3 2018-10-27
-------------

Test na ilość wiórków kokosowych.

Parametry

* w jednej partii 30 g wiórków, w drugiej 60 g
* 190 g jajek
* 15 min, 160 st., termooobieg, 15 min studzenia w uchylonym piekarniku
* druga i trzecia pozycja od góry

Wyniki

* Ciastka z górnej i dolnej blachy upiekły się podobnie
* w obu partiach wyszło po 29 ciastek


#4 2018-11-07
-------------

Ponowny test na leżakowanie ciasta.

Parametry

* 50 g wiórków
* 20 min, 160 st., termoobieg
* wyjęcie natychmiast po skończeniu pieczenia
* druga partia wstawiona natychmiast po pierwszej
* minimalnie mniejsze ciastka (w sumie 32)

Wyniki

* głosy rozdzielone po równo (5 na 1. partię, 5 na 2., 3 "brak różnicy")
* niektórzy twierdzili, że pierwsza partia jest suchsza, inni że druga. Moim
  zdaniem świadczy to o tym, że różnice są niewielkie (i że różnice wewnątrz
  partii - rozmieszczenie na blasze) zaczynają wchodzić w grę
* kilka osób stwierdziło że pierwsza partia była bardziej słodka
* jedna osoba zwróciła uwagę na to, że obie partie z tego podejścia były
  suchsze niż poprzednie podejścia, z czym się zgadzam. Wilgotniejsze były
  lepsze.


#5 2018-11-09
-------------

Pierwszy test wersji wegańskiej.

Parametry

* 50 g wiórków
* zamiast jajek 245 g banana (dojrzałość 7/15)
* zamiast masła 200 g margaryny Solla
* 19 min (po 15 były bardzo blade), 160 st., termoobieg

Wyniki

* masa była bardzo lepka i trochę rzadsza niż wersja tradycyjna
* ciastka mniej urosły (chociaż proszku do pieczenia było tyle samo)
* mniej chropowata powierzchnia
* w smaku wyraźnie bananowe (ja akurat nie lubię, ale innym smakowało)
* wg kilku osób za słodkie (wymiana jajek na banana zwiększa ilość cukru)
* w środku mokre (powiedziałbym, że trochę niedopieczone), ale nie w taki
  sposób jak wersja niewegańska; mniej kruche


#6 2018-11-11
-------------

Drugi test wersji wegańskiej, pieczony u Ani Banachowicz

Parametry

* połowa porcji bez wiórków, połowa z 20 g wiórków
* zamiast jajek 160 g banana (dojrzałość 9/15), zmiksowanego ręcznym blenderem
  do stanu płynnego
* 80 g cukru (bo banan jest słodki)
* zamiast proszku do pieczenia 2,5 płaskiej łyżeczki sody oczyszczonej
* zamiast masła 200 g margaryny Solla
* 10 minut w 160 st. z termooobiegiem, 5 minut w 100 st. z termoobiegiem, 15
  minut stygnięcia w zamkniętym piekarniku

Wyniki

* jeszcze inne niż poprzednie
* w ogóle nie urosły
* brązowe w kolorze
* w środku miękkie i też w dużej części brązowe
* mocno bananowe
* dobra słodkość


#7 2018-11-12
-------------

Trzeci test wersji wegańskiej, z połowy porcji.

Parametry

* 110 g margaryny + 30 g masła (bo mi się margaryna skończyła a ciasto nie
  chciało się lepić)
* brak jajek ani jakiegokolwiek zamiennika
* 30 g wiórków
* 17 minut pieczenia

Wyniki

* urosły wyraźnie, tak jak normalne
* ale trochę się rozpłynęły na boki nie zachowując kształtu
* bardzo słodkie (hmm, procentowa zawartość cukru jest większa)
* bardzo kruche, ale nie rozwalają się
* dużo bardziej przypominają oryginalną wersję niż #5


#8 2018-11-17
-------------

Czwarty test wersji wegańskiej, z połowy porcji, nadal bez "substancji
sklejającej" (brak zamiennika jajek).

Parametry

* 200 g margaryny (może wystarczyłoby 180 g, ale przy 160 g ciasto jeszcze
  wyraźnie słabo się lepiło)
* 50 g cukru
* 30 g wiórków
* 22 minuty pieczenia

Wyniki

* bardzo się rozpłynęły
* konsystencja przyzwoita, nie za suche, ale...
* zdecydowanie, okropnie za tłuste! aż się nie da jeść (to znaczy ja wymiękłem
  po dwóch ciastkach - widział ktoś coś takiego??)
* na słodkość całkiem dobre :)

#9 2018-11-22
-------------

Piąty test wegański - z siemieniem lnianym jako zamiennikiem jajka.

Parametry

* 30 g siemienia lnianego (niezmielonego)
* zalane 135 ml prawie wrzącej wody, odstawione na kilka minut
* margaryny tyle co masła (200 g)
* wiórków 50 g
* 22 minuty pieczenia
* nie jestem pewien ile dałem cukru

Wyniki

* ciasto podczas zagniatania o podobnej konsystencji do kanonicznego, ale
  ciut miększe i wyraźnie mniej klejące (trudno było utaczać kulki w rękach)
* mocno zbite ("chewy"), niektórym (np. Ani) to się właśnie bardzo podobało,
  inni (np. ja) wolą bardziej kruche
* ziarna lnu nie przeszkadzały bardzo, ale dało się je wyczuć


#10 2018-12-07
--------------

Parametry

* masło prosto z lodówki
* kulki bez spłaszczenia
* wyjęte natychmiast i chłodzone na zimnie

Wyniki

* ciężko wymieszać
* dobrze się formuje
* nierównomiernie upieczone


#11 2019-01-03
--------------

Parametry

* 150 g cukru
* jedna blacha wstawiona 5 minut później i zostawiona w piekarniku do
  całkowitego wystygnięcia, druga wyjęta natychmiast po 20 minutach

Wyniki

* Ciastka zostawione w piekarniku wyszły suche
* wszyscy woleli te mokre


#12 2019-01-24
--------------

Parametry

* 150 g cukru
* 200 g jajek
* ciasto podzielone na pół: część przez godzinę w lodówce, część poza lodówką
* 20 min w 160 stopniach, termoobieg

Wyniki

* ciasto dość rzadkie (ale bez przesady)


#13 2019-03: ciastka taty, wariant 1
------------------------------------

* 170 g cukru trzcinowego
* 50 g wiórków
* masło roślinne (150 g)

Reszta standardowo.


#14 2019-03: ciastka taty, wariant 2
------------------------------------

* 6 jajek
* 2 kleiki
* 300g cukru zwykłego
* 125 g wiórków kokosowych
* masło roślinne (słynne) (300 g)

Reszta standardowo.


#15 2019-04-01
--------------

Test na ilość cukru, pierwsze pieczenie w nowym mieszkaniu.

Parametry

* partia A: 210 g cukru
* partia B: 140 g cukru
* po 50 g wiórków

Pieczenie

* piekarnik gazowy na Dobrej
* pierwsza partia - piekarnik ustawiony na 3, termoobieg chyba włączony, dwie
  blachy. Górna spaliła się na węgiel, dolna mocno się przypaliła, i to już po
  kilku minutach (mniej niż 10).
* druga partia - piekarnik nagrzany na maksymalnym ustawieniu.  Jedna blacha
  włożona natychmiast po wyłączeniu piekarnika poniżej połowy wysokości. Nie
  upiekły się, musiałem odpalać piekarnik jeszcze raz.
* Do chrzanu.

Wyniki

* Masa przy 140 g cukru była już dość rzadka (generalnie dawała się jeszcze
  dobrze formować, ale być może można dać mniej masła).
* W smaku też były delikatniejsze (i miększe w konsystencji) - te, które się nie spaliły
* prawie wszyscy wybrali B


#16 2019-04-11
--------------

Parametry

* 3 partie po pół porcji
* 40 g wiórków, 150 g cukru i 175 g masła na porcję

Pieczenie

* piekarnik gazowy na Dobrej
* partia A:
  * bez termoobiegu
  * grzanie na minimum
  * blacha na 3. pozycji od dołu
  * po 9 minutach były już przypalone
* partia B:
  * piekarnik nagrzany na maksimum, z termoobiegiem, i wyłączony
  * blacha na 2. pozycji od dołu
  * 15.5 minuty
* partia C:
  * 3 pozycja od dołu
  * termoobieg wyłączony 1 min przed wstawieniem
  * minimalne ustawienie grzania
  * piekarnik 2 min. zamknięty, potem uchylony na 3 cm przez 10 minut

Wyniki

* zdecydowana większość preferowała C, były najmniej suche.


#17 2019-04-25
--------------

Parametry

* ciasto z poprzedniej partii, leżakowało w lodówce 2 tygodnie
* wyjęte z lodówki 2h przed pieczeniem
* pieczenie
  * piekarnik nagrzany na minimalnym gazie
  * 13 minut w uchylonym na 3 cm
  * 7 minut w zamkniętym
  * 2 minuty z dodatkowym grzaniem od góry

Wyniki

* ciasto nie dawało się wygodnie formować w kulki (kruszyło się)
* zasadniczo wyszły blade z zarumienieniem od góry (blacha) i dołu (grzałka)
* chrupiące na zewnątrz, dość miękkie (choć trochę gumowe) w środku. Epifanii smakowały.


#18 2020-12-22
--------------

* 180 g cukru
* 120 vs 240 g masła


#19 2020-12-22
--------------

* 180 g masła
* 120 vs 240 g cukru



#20 2020-12-29
--------------

* 160 g cukru
* 180 g masła


#21 2020-12-29
--------------

* 240 g cukru
* 120 g masła



